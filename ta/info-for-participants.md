---
layout: default
lang: ta
ref: info-for-participants
title: பங்குபற்றுபவர்களுக்கான தகவல்கள்
---
# பங்குபற்றுபவர்களுக்கான தகவல்கள்


**கற்கைத் தலைப்பு:**  குவைத்தில் COVID-19 இன் சாத்தியமான பரவல் மற்றும் ஆரம்பங்களை அடையாளம் காணல்: சமூகத்தால் இயக்கப்படும் GIS அணுகுமுறை

**கற்கை இலக்குகள்:** சமூகத்தில் இருக்கும் சாத்தியமான COVID-19 குழுக்களைக் கண்டறிதலும், புவியியல்ரீதியான அநாமதேய இணையக் கணக்கெடுப்பைப் பயன்படுத்துவதன் மூலம் GIS இல் நோய்க்கான சாத்தியங்களை வரைபடமாக்குவதும் இந்தக் கற்கையின் நோக்கமாகும். நோயைக் கட்டுப்படுத்துவதற்கு, நோய் இருக்கலாமென்ற சந்தேகத்திற்குரியவர்கள் மற்றும் நோயால் எளிதில் பாதிக்கப்படக்கூடியவர்கள் முடிந்தளவு விரைவாக அடையாளம் காணப்படவேண்டும். நீங்கள் நோய்வாய்ப்பட்டிருந்தாலென்ன, ஆரோக்கியமாக இருந்தாலென்ன, தொற்றுக்குட்பட்டு இருந்தாலென்ன, எதுவாக இருந்தாலும், உங்களைப் பற்றிய தரவுகள் உயிர்களைக் காப்பாற்றுவதற்கு உதவிசெய்ய முடியும். கீழேயுள்ள படிவத்தை நிரப்புவதன் மூலம், இந்த நெருக்கீட்டை ஒன்றிணைந்து மேவுவதற்கு எங்களுக்கு நீங்கள் உதவிசெய்கிறீர்கள். தினமும் உங்களின் பங்கேற்பை மீளவும் செய்வது சிறப்பானது (நாள்காட்டியில் ஒரு நிகழ்வாக அட்டவணைப்படுத்துங்கள்).COVID-19 ஆரம்பத்தை எதிர்த்துப் போராடுவதற்கு எங்களுடன் இணையுங்கள்.

**பங்குபற்றுவதற்கான நிபந்தனைகள்:**  21 வயது அல்லது அதற்கு மேற்பட்ட வயதுள்ள எவரும் இந்தக் கற்கையில் பங்கேற்கலாம். பங்கேற்பாளர் ஒருவர் அவருடைய தரவுகளை அல்லது ஒரு பெற்றோராக அல்லது பாதுகாவலராக 21 வயதிற்குட்பட்ட நபரின் தரவுகளை நேரடியாக வழங்க முடியும்.

**தரவுப் பாதுகாப்பு:**  இணையப் படிவமொன்றைப் பயன்படுத்தி அநாமதேயமாக தரவுகள் சேகரிக்கப்படுகிண்றன, அத்துடன் தனிநபர்களை அடையாளம் காண்பதற்கு இது அனுமதிக்காது. தனிப்பட்ட முறையில் அடையாளம் காணும் தகவல்கள் எதுவும் கோரப்படவோ அல்லது சேகரிக்கப்படவோ மாட்டாது.


**ஆய்வுச் செயல்முறை:**

* ஆய்வு இணையக் கருத்தாய்வாக வடிவமைக்கப்பட்டுள்ளது. அடையாளம் காணப்பட முடியாத COVID-19 தொடர்பான ஆரோக்கியத் தகவல்கள் சேகரிக்கப்படும்.

* இணையக் கருத்தாய்வில் பங்கேற்பது தெரிவுக்குரியது, கட்டாயமானதல்ல.

* இந்தக் கருத்தாய்வில் மருத்துவப் பரிசோதனைகள், மருந்துகள், இழையப் பரிசோதனை (biopsy) அல்லது இடையீட்டுப் பரிசோதனைகள் எதுவும் உள்ளடக்கப்படவில்லை.

* இந்தக் கருத்தாய்வில் பங்கேற்பதில் மிகக் குறைந்த அபாயங்களே உள்ளன. உங்கள் தகவல்கள் எப்போதும் ரகசியமாகவும் பாதுகாப்பாகவும் இருக்கும். ஒருபோதும் உங்களின் பெயர் உங்கள் பதிலுடன் இணைக்கப்படாது. சேகரிக்கப்பட்ட அனைத்துத் தரவுகளும் பாதுகாப்பான சாதனங்களில் சேமிக்கப்படும். இந்தக் கருத்தாய்வில் பட்டியலிடப்பட்ட ஆய்வாளர்கள் மட்டுமே மூலத் தரவுகளை அணுகமுடியும்.

* நீங்கள் ஒப்புக்கொண்டவுடன், தொடர்ச்சியாக உங்களிடம் கேள்விகள் கேட்கப்படும், அவற்றைப் பூர்த்திசெய்வதற்கு சுமார் 3 நிமிடங்கள் எடுக்கும்.

* காரணங்களைத் தெரிவிக்காமலே எந்த நேரத்திலும் இந்தக் கற்கையிலிருந்து நீங்கள் விலகமுடியும்.

**இழப்பீடு:** இந்த ஆய்வில் பங்கேற்பதற்காக பங்கேற்பாளர்களுக்கு இழப்பீடு எதுவும் (நிதி அல்லது வேறு ஏதாவது) வழங்கப்பட மாட்டாது.

ஆய்வாளர்களான Dr. Dari Alhuwail மற்றும் Dr. Saad Alsharrah ஆகியோர் கேள்விகள் எதுவானாலும் அதை வரவேற்கிறார்கள் - முதன்மைத் தொடர்பு: Dari Alhuwail   ([hello@trackcovidkw.com](mailto:hello@trackcovidkw.com)).

![](data:image/svg+xml;utf8,{% include icons/exclamation-triangle.svg %}) **இந்தக் கணக்கெடுப்புப் படிவம், உங்களுக்கு COVID-19 இருக்கிறதா அல்லது இல்லையா என்பதைக் கண்டறிவதற்கான ஒரு கருவியல்ல. நலமில்லாமல்  இருப்பதாக நீங்கள் உணர்ந்தால் சுகாதார அமைச்சின் நேரடி இணைப்பைத் (151) the  சுகாதார அமைச்சின் நேரடி இணைப்பைத் (151) தொடர்புகொள்ளுங்கள்.**
