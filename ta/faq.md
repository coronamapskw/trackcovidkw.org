---
layout: default
lang: ta
ref: faq
title: அடிக்கடி கேட்கப்படும் கேள்விகள்

---
# அடிக்கடி கேட்கப்படும் கேள்விகள்

#### இந்தப் பிரச்சாரத்தின் பின்னால் யார் இருக்கிறார்கள்?

CoronaMapsKW சமூகத்திலுள்ள தனிப்பட்ட பல ஆய்வாளர்களால் COVID-19 கண்காணிப்பு உருவாக்கப்பட்டிருக்கிறது, அத்துடன் இதற்கு Dasman Diabetes Institute இல் உள்ளா GeoHealth ஆய்வகம் ஆதரவு வழங்குகிறது.

#### இந்தப் பிரச்சாரத்தின் குறிக்கோள் என்ன? 

குவைத்தில் இருக்கும் ஆரோக்கியமான மற்றும் தொற்றுக்குட்பட்ட மக்களிடமிருந்து முடிந்தளவு தரவுகளை முடிந்தளவு விரைவாகச் சேகரிப்பதே COVID-19 கண்காணிப்பின் நோக்கமாகும். ஏனையவற்றுடன் சேர்ந்து, எங்களின் நாட்டின் வெவ்வேறு பகுதிகளிலுள்ள COVID-19 நிலைமை குறித்து மேலும் விரிவான விளக்கத்தை இந்தத் தரவுகள் வழங்கும் என்று எதிர்பார்க்கப்படுகிறது.

#### COVID-19 பரவலை எதிர்த்துப் போராடுவதற்கு தரவுச் சேகரிப்பு எவ்வாறு உதவுகிறது? 

குறித்ததொரு பகுதியில் COVID-19 நோய்க்குறிகள் இருப்பவர்களின் எண்ணிக்கையை மதிப்பிடுவதன் மூலம் குறிப்பிடத்தக்க அளவில் COVID-19 அதிகமாக இருக்கும் இடங்களைக் கண்டறிவதற்கு இந்தக் குறுகிய படிவம் உதவுகிறது. நோய்க்குறிகள் எதுவும் இல்லாமல், உடல்நலம் நன்றாக இருப்பவர்கள் உள்ளடங்கலாக உங்கள் வீட்டிலுள்ள அனைத்து உறுப்பினருக்களுக்கும் இந்தப் படிவத்தை நிரப்புங்கள். நாடு முழுவதும் விரிவான பரிசோதனைகளை நடத்துவது சாத்தியமான ஒரு விடயமல்ல. ஆனால், மேலதிமான தகவல்களைப் பெறுவது சாத்தியம், எனவே வைரஸ் பரவுவதைத் தடுப்பதற்கு உதவிசெய்யுங்கள்.

#### இந்தப் பிரச்சாரம் விஞ்ஞான பூர்வமாக ஆதரிக்கப்படுகிறதா? 

இந்த ஆய்வுக்கு சுகாதார அமைச்சிலிருந்து (1451/2020) நெறிமுறை ஒப்புதல் கிடைத்துள்ளது. விஞ்ஞான சமூகத்தின் உறுப்பினர்கள் விஞ்ஞான உண்மைகளை மனதில் வைத்து இந்தப் பிரச்சாரத்தை உருவாக்கியுள்ளார்கள். உலகம்பூராவான COVID-19 பரவல் பற்றிய சர்வதேசரீதியான ஏனைய ஆய்வுகள் பயன்படுத்தியது போன்ற அணுகுமுறைகளை நாங்கள் பயன்படுத்துகிறோம் (உ+ம். [COVID-19 Tracking Switzerland](https://www.covidtracker.ch/en/)).


#### எனது தரவுகளுக்கு என்ன நடக்கும்? 

COVID-19 கண்காணிப்பைப் பயன்படுத்தி சேகரிக்கப்பட்ட தரவுகள் தனிநபர்களைப் பற்றி எந்த முடிவுகளையும் எடுப்பதற்கு அனுமதிக்கமாட்டாது. அவை தொகுதி மட்டத்தில் மாவட்டரீதியான, வயதுரீதியான, பாலினரீதியான மற்றும் வேறு சில தகவல்களைக் கொண்டிருக்கும், ஆனால் பெயர்களோ அல்லது பிற தனிப்பட்ட தரவுகளோ இருக்கமாட்டாது. தரகள் அனைத்தும் குறியாக்கம் செய்யப்பட்டு இடமாற்றப்படும்.

#### உதாரணத்துக்கு, சனத்தொகை அடர்த்தியாக உள்ள பகுதிகளில் இருப்போரில் அனேகமானோர் கேள்வித்தாளை நிரப்பினால் தரவுகள் பக்கச்சார்பாக இருக்குமா? 

நோயுற்றோரின் எண்ணிக்கையை சமர்ப்பித்தோரின் எண்ணிக்கையால் வகுப்பதன் மூலம் இந்த புவியியல் சார்பு சரிசெய்யப்படலாம். பெறுபேறாகக் கிடைக்கும் சதவீதம் அல்லது ஒரு மாவட்டத்திலுள்ளவர்களின் அளவு மிகவும் அர்த்தமுள்ளதாக இருக்கும்.
